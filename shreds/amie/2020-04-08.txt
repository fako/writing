Dag lieve Amie,


Nu ik wat lastig langs kan komen, maar wel veel alleen thuis zit is het misschien wel leuk om elkaar wat te schrijven.
Ik vind het in ieder geval leuk je iets te schrijven. Kijk maar even of je de energie kunt vinden om terug te schrijven.
Jij hebt natuurlijk een prachtig handschrift, die ik hoop weer te kunnen bewonderen.
Ik schrijf zelf op de computer, want mijn handschrift is echt niet te lezen!
Bovendien kunnen we dan makkelijk de lettergrote wat aanpassen ;-)

Al die leestekens aan het einde van mijn laatste zin, dat ken je misschien niet zo.
Als je het briefpapier met de klok mee draait op zijn kant en dan nog eens naar die tekens kijkt,
dan lijkt het een beetje op een knipoogend gezichtje.
Tegenwoordig doen veel mensen dat, gezichtjes schrijven om wat extra emotie uit te drukken :-D

Er was laatst een filosoof, die schreef dat hij vond dat met al die gezichtjes (jonge) mensen niet goed leren om ironie op schrift te herkennen.
Jonge mensen zouden ironie alleen nog herkennen als er een knipoogje bij staat.
Nu denk ik eigenlijk dat mensen nooit goed zijn geweest in het begrijpen van ironie op schrift,
dus dat (jonge) mensen het gewoon even slecht doen als altijd! 
Ik vind het altijd gek als mensen doen alsof iets beter was in het verleden en dat ik me dan helemaal niet kan herinneren dat het ooit goed is geweest.
Nog zo'n voorbeeld zijn mobieltjes. Veel mensen denken dat we door mobiele telefoons (en het internet op die telefoons) een grotere sociale afstand hebben tot elkaar dan vroeger. 
Want zo gaat de redenering, omdat we zoveel met onze mobieltjes bezig zijn, zijn we niet meer bezig met elkaar. 
Alsof ik voor het mobieltjes tijdperk (zeg maar voor 2007) zoveel met andere bezig was in bijvoorbeeld de trein :-S
Toen zaten we toch gewoon met zijn allen te doen alsof we elkaar niet zagen? Ik heb zelden of nooit een gesprek in de trein gevoerd. Ooit!

Maar goed. Het gaat wel lekker hoor met mij. Ik ben veel aan het werk. Onder andere verkoop ik nu met vrienden kleding.
Maar dan kleding die mensen al een keer gedragen hebben! Soms hangt die kleding alleen maar in de kast bij mensen.
Terwijl het voor een ander een leuk "nieuw" kleding stuk kan zijn.
Als op die manier veel mensen steeds iets nieuws dragen, dan ontzien we de planeet een beetje, want steeds echt nieuwe kleding maken is kostzaam.
Het is leuk om aan dat soort projecten te werken. Waar je niet alleen geld aan verdient, maar ook iets goeds mee bereikt.
Erg mooi dat we in Nederland nu een samenleving hebben waarin dat soort werk bestaat. Daar ben ik erg dankbaar voor.

Als ik niet werk dan kijk ik veel TV, of ik lees een boek, of ik spreek af met vrienden via het internet.
Dan zijn we niet met elkaar in een ruimte, maar kunnen we wel bijvoorbeeld een spelletje spelen.
Als ik energie heb na een dag werken probeer ik te schrijven. Ik ben bezig met een triologie!
Het is een heel uitgebreid verhaal, waar ik niet alles over kan vertellen in één brief, maar wel leuk om iets over een personage te delen.

Laten we het personage Nitra noemen. Ik zit nog wat te denken over de naam.
Hij kan de toekomst voorspellen. Nou ja, een beetje.
Zijn vader genaamd Atad beklimt eens in de zoveel tijd een hele grote toren waar vanuit hij over heel de wereld kijkt.
Wanneer Atad zich concentreert bovenop die toren, dan leert hij alles wat er gebeurd is in de wereld. Alles!
Nadat Atad veel nieuws over de wereld heeft geleerd omhelst hij zijn zoon innig en lang. Op dat moment gaat een deel van die kennis over van vader op zoon.
Maar hoe voorspelt Nitra dan de toekomst vraag je je misschien af?
Veel dingen in het leven herhalen zich. Niet precies, maar ongeveer.
Je wordt verliefd op een bepaald type man, je hebt een ritme die je dag bepaald, een cultuur die wenselijk gedrag voorschrijft.
Als je precies weet hoe dingen zich in het verleden hebben afgespeeld, dan kun je voorspellen hoe soortgelijke dingen in de toekomst zullen gaan.
Via de kennis van zijn vader kan Nitra zo de toekomst voorspellen. Niet perfect, maar wel heel goed.
Zo goed zelfs dat hij kan inspelen op datgene wat komen gaat.
Nitra kan vooral heel goed de toekomst van dieren voorspellen, want dieren volgen veel meer hun instincten en herhalen zichzelf sneller dan mensen.
Omdat Nitra de toekomst van de natuur zo goed kent houdt hij ontzettend veel van de natuur. Datgene wat we goed kennen, dat spreekt ons immers veel aan.
Ik stel me een scene voor waarbij Nitra omringt wordt door eekhoorns, omdat hij intuitief aanvoelt hoe hij de diertjes op hun gemak kan stellen,
want hij weet hoe eekhoorns in het verleden op hun gemak waren bij een mens. Zodra een ander personage aan komt lopen vluchten al die eekhoorns natuurlijk gelijk.
Maar dat geeft niet. Dat had Nitra al verwacht.

Het is best een lange brief geworden. Ik ben blij dat je zover gekomen bent. Het zou leuk zijn als je kunt reageren op iets in mijn brief en misschien zelf iets vertelt?
Ik vind het altijd erg leuk om iets over vroeger te horen. Toen ik nog niet geboren was. Wie weet vind je het ook leuk om wat te schrijven.
Anders dan houden we op een andere manier contact! :-D


Liefs, Fako

